Nyní teprve pozbývám rozumu, a proto sedím a rozmlouvám s vámi, ale až mě rozum úplně opustí, vyběhnu do pole, vyvolám heslo, shromáždím kolem sebe ty chrabré lidi, ty rytíře bez strachu a vypovím válku všemu světu.
Veselým zástupem s hudbou a písněmi vstoupíme do měst a do vesnic a kudy půjdeme, tam bude vše červené. Tam bude vše kroužiti a křepčiti jako plamen. Ti, kdož nezahynuli, připojí se k nám a naše chrabrá armáda půjde hustě jako lavina a očistí celý svět.
Kdopak řekl, že se nesmí vraždit a pálit a loupit? Budeme vraždit, loupit a pálit. My, veselá, bezstarostná rota hrdinů... My všecko zničíme: jejich budovy, jejich univerzity a muzea... My, veselé děti. My plni ohnivého smíchu zaplesáme na rozvalinách. Vlastí naší prohlašuji blázinec, našimi nepřáteli a šílenci všechny ty, kteří dosud nezešíleli, až já, veliký, nepřemožitelný, radostný, ovládnu svět jako jeho jediný vládce a pán. Jaký veselý smích zachvěje vesmírem!
Přátelé!
Budeme míti červený měsíc a červené slunce a zvěř bude mít červenou veselou srst. A stáhneme kůži z každého, kdo je příliš bílý, kdo je příliš jiný...
Neokusil jste dosud krve?
Je trochu lepkavá, trochu teplá, ale červená, a má takový veselý ČERVENÝ SMÍCH!


https://www.youtube.com/watch?v=jugTQKAcq04

http://casopis-ink.cz/2018/01/23/leonid-andrejev-cerveny-smich/

1904, po napsání zešílel