---
title: Střelec
tags: [středa, společnost, policie]
twimage: /img/strelec.jpg
---

![cover](/img/strelec.jpg)

Já o tom nechci ani náznakem žertovat. Dokonce jsem si i zakázal do těch míst na Twitteru lézt, takže nevím, jestli to už neproběhlo. A pokud ne, tak tomu brání určitě jen to, že jsou zaneprázdněni revoluční prací proti imperialistické reakci a světovému kolonialismu.

Tipnu si, co z nich vypadne: 

1. Nepřiměřenost policejního zásahu, nutno otevřít debatu.

A když už se bude otevírat debata, tak se ještě otřít o policisty, jak je možné, že pachatel tři hodiny bloumal centrem Prahy, než ho chytili, tak kde to jsme, když se tu člověk musí bát vyjít na ulici.

2. Můžou za to zbraně

Protože lidi jsou predestinovaná zvířátka a nemohou za to, co dělají... Kdyby neměli zbraně, tak nebudou zabíjet, to je přeci logické. Ostatně na seznamu "zakážeme lidem vlastnit pro dobro všech" jsou zbraně s auty na prvním místě.

3. Pachatel za to vlastně nemůže, k jeho zoufalému činu ho dotlačila společnost.

Jako bonus pak nějaké apologie o tom, že na počátku byl zlý kapitalista, co ho vyhodil z práce, a následný soudní spor v něm jistě posílil jeho pocit, že v odlidštěné kapitalistické společnosti zastání nenajde. No a návdavkem ještě tu, že represivní orgán kapitalistického systému ukazuje údajného viníka místo toho, aby ukázal toho pravého: totiž nelidský kapitalistický režim.

Číst to, to je stejné utrpení jako poslouchat Miloše Zemana.