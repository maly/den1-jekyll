---
title: Smrdí
tags: [čtvrtek, zdraví, pitomci]
twimage: /img/smrdi.jpg
---

![cover](/img/smrdi.jpg)


Plaváček [ulovil](https://twitter.com/plavacek/status/1405183374700986379/photo/1) další z řady exotů, co věří, že je očkovaní ohrožují. Však víte: jedni se škrábnou o spike proteiny, druhým to narušuje auru, třetím se vedle očkovaných synchronizujou cykly i dlouho po menopauze, čtvrtí ... ani nevím co, a téhle paní očkovaní smrdí.

![smrdi](/img/smrdi-tw.jpg)

Spolek skeptiků Sisyfos ve svém boji za ultraortodoxní racionalitu a vymýcení neznámého nabídnul téměř třiapůl mega tomu, kdo dokáže poznat svým vnitřním okem, svou čakrou, aurou, bioenergetickým polem, čichem, zrakem, zkrátka jakkoli člověka očkovaného od neočkovaného. [Zprávu najdete třeba na CNN Prima](https://cnn.iprima.cz/cesky-klub-skeptiku-nabizi-3-4-milionu-korun-ziska-je-ten-kdo-pozna-ockovaneho-27508), kde navíc překřtili Leoše Kyšu na Lukáše, za což jim František naklepe Kotlety...

Paní by se mohla přihlásit, za 3 mega to stojí, ale vypadá to, že spíš, jak říká klasik, "by jen chtěla, aby to tak bylo".

Po pravdě řečeno - kdyby to bylo takhle snadno rozpoznatelné, tak by žádná epidemie neproběhla. Každému, kdo vlezl v ČR v létě do MHD, by bylo jasné, že je vůz plný očkovaných. Nebo že by to nesouviselo? 

Když se podívám na fotky z demostrací odpůrců očkování, tak si troufám tvrdit, že to, co paní cítí z očkovaných, bude spíš mejdlo, a chápu, že jí to připadá nezvyklé.

(Ve skutečnosti je paní jen trollpiča a pravděpodobně nejde o reálnou osobu.)