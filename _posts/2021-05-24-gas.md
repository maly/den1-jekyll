---
title: GAS
tags: [pondělí, hobby, já]
twimage: /img/gas.jpg
---

![cover](/img/gas.jpg)

Znáte to s tou paní, jak lékaři vypráví svoje problémy a doktor jí řekne: "Milá paní, to je jasná nymfomanie!" Paní poprosí doktora, ať jí to dá písemně. On vyhoví, paní dojde domů, hodí papír před manžela a zařve: "Tady to máš černý na bílým! Žádná kurva, nemocná jsem!"

Ve chvíli, kdy jsem se dozvěděl o [Gear Acquisition Syndrome](https://www.roadiemusic.com/blog/gear-acquisition-syndrome/), jsem se uklidnil stejně jako ta paní. Nejsem pošuk, jsem nemocný!

Teda GAS postihuje prý hlavně kytaristy a projevuje se nekontrolovaným nákupem nových a nových efektových pedálů, které kytarista nutně potřebuje. Možná ne teď, ale jednou přide chvíli, že bude hrát sólo a dojde mu, že přesně tenhle zvuk by potřeboval - a nebude zaskočen!

Ale stejně jako kolega Bechynský to znám i já: probírám se podivnými zákoutími internetu, lezu po bastlířských stránkách, skončím na AliExpressu a najednou mi dojde, že tam je spousta _věcí, které asi nutně potřebuju!_

Psychologové říkají, že funguje občas efekt "dupinožka". Když problém pojmenujeme, stane se menším...

Cajk. Koupil jsem další dva kity s FPGA. Sice už dlouho neelektrizuji, ale ten čas přijde.