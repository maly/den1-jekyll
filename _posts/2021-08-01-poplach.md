---
title: Poplach
tags: [neděle, odborníci, média]
twimage: /img/poplach.jpg
---

![cover](/img/poplach.jpg)

Požární poplach se vyhlašuje voláním _Hoří!_ a údery do zavěšené kovové kolejnice. Takto se, prosím pěkně, bije na poplach.

Neplést se slovem potlach, což je indiánská slavnost, spojená s rozdáváním darů, a čte se to _potlač_. A už vůbec neplést s trampským potlachem, což je slavnost setkání a popíjení místně příslušného Lidového uměleckého spolku žízní a canců.

Takže už víte, jak se bije na poplach při požáru.

Pokud jste ale odborník, a ještě lépe je-li vás víc, můžete bít na poplach hromadně, a nemusí ani hořet:

[Odborníci bijí na poplach. Česko má v přepočtu na obyvatele dvakrát více utopených než některé přímořské země](https://www.lidovky.cz/domov/utonulych-cechu-pribyva-ve-vode-zbytecne-riskuji-a-precenuji-sve-sily.A210729_205550_ln_domov_lihem).

Což mě zaujalo. Odborníci, bijící na poplach, jsou v médiích velmi oblíbení, ale obávám se, že málo zmapovaní. Jako úvodní poplašný úder jsem si dovolil nashromáždit tyto případy:

- [Odborníci bijí na poplach: Brazilská varianta koronaviru se šíří. Může způsobit pátou vlnu](https://www.stream.cz/zpravy-televize-seznam/odbornici-biji-na-poplach-brazilska-varianty-koronaviru-se-siri-64152297)
- [Odborníci bijí na poplach. Proč je krize v Indii hrozbou pro celý svět?](https://tn.nova.cz/clanek/odbornici-biji-na-poplach-proc-je-krize-v-indii-hrozbou-pro-cely-svet.html)
- [Odborníci bijí na poplach, protože děti přestaly mít ve školách tělocvik](https://www.facebook.com/enkocz/posts/819124165604061/)
- [Budou v Česku padat mosty? Odborníci bijí na poplach](https://www.auto.cz/budou-v-cesku-padat-mosty-odbornici-biji-na-poplach-124386)
- [Indonéské podniky čelí kybernetickým útokům. Odborníci bijí na poplach před kybernetickými hrozbami](https://www.czechtrade.cz/sluzby/informacni-servis/aktuality/indoneske-podniky-celi-kybernetickym-utokum-odbornici-biji-na-poplach-pred-kybernetickymi-hrozbami)
- [„Zdravější“ alternativy cigaret? Odborníci bijí na poplach a požadují přísnější regulaci](https://www.prazskyden.cz/zdravejsi-alternativy-cigaret-odbornici-biji-na-poplach-a-pozaduji-prisnejsi-regulaci/?utm_source=www.seznam.cz&utm_medium=sekce-z-internetu)
- [Odborníci bijí na poplach: Kapavka možná bude neléčitelná](https://www.stoplusjednicka.cz/odbornici-biji-na-poplach-kapavka-mozna-bude-nelecitelna)
- [Odborníci bijí na poplach: zachraňte památky, nehodnoťte režim](https://www.idnes.cz/bydleni/architektura/kulturni-pamatky-praha-kotva-transgas-sorela-brutalismus.A171027_100723_architektura_rez)
- [Hrozí globální nedostatek slaniny. Odborníci bijí na poplach a zmínili důvod](https://www.blesk.cz/clanek/zpravy-svet/622904/hrozi-globalni-nedostatek-slaniny-odbornici-biji-na-poplach-a-zminili-duvod.html)
- [Výskyt nemocí jater dramaticky stoupá. Odborníci bijí na poplach.](https://www.vasbylinkar.cz/vyskyt-nemoci-jater-dramaticky-stoupa-odbornici-biji-na-poplach/)
- [Odborníci bijí na poplach. Chybí nám jód!](https://www.puritas.cz/zajimave-clanky/odbornici-biji-na-poplach--chybi-nam-jod/)
- [Sebevražednost v Česku opět stoupá. Dobrovolně umírají čtyři Češi denně, odborníci bijí na poplach](https://zpravy.aktualne.cz/domaci/sebevrazednost-v-cesku-opet-stoupa-dobrovolne-umiraji-ctyri/r~5f0140d0956511e7a7fc0025900fea04/)
- [Odborníci bijí na poplach: iPhone X dá vývojářům údaje z bezpečnostní pojistky Face ID](http://eurodenik.cz/kaleidoskop/odbornici-biji-na-poplach-iphone-x-da-vyvojarum-udaje-z-bezpecnostni-pojistky-face-id)

A to jsem bral jen titulky. Případů, kde odborníci bijí na poplach až v textu, je násobně víc. Bije se na poplach kvůli klíněnce (té se doslova vyhlásila válka), kvůli přírodě, kvůli autům, kvůli cyklistům, ...

Jenom špička ledovce, vážení! Už aby mediální odborníci bili na poplach!