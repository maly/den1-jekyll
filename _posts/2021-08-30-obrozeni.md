---
title: Obrození
tags: [pondělí, společnost, historie]
twimage: /img/obrozeni.jpg
---

![cover](/img/obrozeni.jpg)

Ostatně soudím, že nejvíc nám škodí fetiš národního obrození.

Respektive to, jak ho fetišizovali komunisti - a tenhle výklad, sorryjako, se v povědomí lidu udržuje. Furt a furt. Nevím, neptal jsem se ve školách, jestli to učí pořád stejně, doufám, v zájmu dalších generací, že ne, ale trošku se bojím, že to tam furt bude.

Však víte.

"Zlatá kaplička". Protirakouský odboj. Německý útlak. Třista let jsme úpěli!

K tomu si přidejte národovecký patos a strážení kultu, provozované hejvlasteneckým způsobem, který je už trošku směšný...

Chcete vidět příklad? Tak sledujte: **Sudetoněmecký landsmanšaft!** Dejte tomu dvacet minut, a seběhnou se a začnou pokřikovat o spravedlivé odplatě za válečná zvěrstva a o nárocích a o oprávněnosti odsunu, a když jim dáte trošku maziva, dostanete se až k revanšistům a k tomu, že autor (to jako v tomto případě já) poplivává všechno, za co naši dědové bojovali.

Tak já vám něco povím. Můj děda [si s Němcema užil svoje](https://den1.cz/2021/08/12/nemci.html), ale po pravdě řečeno mi víc kladl na srdce, že komunisti jsou kurvy a když mluví, tak lžou. Jen teda když jsme u toho odkazu...

Kdybychom se na to slavné obrození už jako tak nějak vysrali, nechali ho spinkat v učebnicích a místo toho se věnovali současnosti a budoucnosti, bylo by to moc užitečné a prospěšné. Dokud se bude půlka národa nípat do zblbnutí v "odkazu národního obrození", tak na nějakou formulaci jasného postoje a společných hodnot můžeme zapomenout. To bude furt "...a třista let jsme trpěli!" To není moc dobrý výchozí bod k jakémukoli zdravému sebevědomí. To je výchozí bod ke kňourání a ublíženému trucu.

Pamatujte si moje slova: _Dokud bude v lidech živý komunistický výklad národního obrození, nebudou se Češi nikdy cítit jako Evropani, ale vždycky jako ublížená děcka, s pocitem, že se jim ostatní pořád ještě nedostatečně omluvili za třista let útlaku, za mnichovskou zradu a za miliondva dalších křivd na lidech, co jsou stovky let mrtví!_

Příště: Když přestanete vnímat Žižku a husity jiráskovskou optikou a nadstavbou "prvního dělnického hnutí", tak to taky pomůže.