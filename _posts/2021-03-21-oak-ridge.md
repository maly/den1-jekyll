---
title: Oak Ridge
tags: [neděle, internet, dezinformace]
twimage: /img/oakridge.jpg
---

![cover](/img/oakridge.jpg)

Tuhle jsem zas četl stesky nad tím, jak všeobecná dostupnost internetu přinesla katastrofu, spočívající v tom, že je moc informací a každý může plácat, co mu slina na klávesnici přinese, i když je to naprostá kravina.

Je to tak, ale přesto si myslím, že cesta není zakázat to ani regulovat, ale naučit se s tím žít.

V roce 2002 jsem si napsal svůj vlastní blogovací systém, v roce 2003 jsem z něj udělal zvěčnělé Bloguje.cz, a tak jsem se, dobou a dějinami postrčen, stal součástí té vlny, která z geekařiny a kuriozity "pro pobavení", o níž se psalo buď jen v rubrice Zajímavosti, nebo v technických časopisech, udělala do té doby nevídaný Hyde Park, kam si každý mohl přijít a žvanit, i když neměl, co by řekl. Pustili jsme džina z láhve, a nikdo ho nezašpuntuje. Dodneška jsem přesvědčen, že to je dobře. (Ale stejně tak jsem přesvědčen, že rychlá privatizace byla lepší než plánované desetiletí polostátního socialismu...)

Připadám si jako nějaký z těch chlapíků, co v Oak Ridge stavěl odstředivky na obohacování uranu, jak si pak o deset let později říkal: "Tyjo, až sem to došlo..."