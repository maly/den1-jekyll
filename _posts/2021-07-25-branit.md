---
title: Bránit
tags: [neděle, politika, copywriting, čeština]
twimage: /img/branit.jpg
---

![cover](/img/branit.jpg)

Petr Fiala bude bránit omezování svobody projevu...

Blbé je, že nejčastěji můžete bránit někoho, něco (bránit svá práva). Můžete bránit tradiční hodnoty, například, bez ohledu na to, jaká píčovina to je. Ale dejme tomu. Chcete, aby to zůstalo. Jste pro.

Taky ale někdy můžete bránit něčemu. Třeba bránit průjezdu vozidel. Ve smyslu tom, že budete všemi silami překážet a vaším cílem je, aby se to nestalo, aby to nebylo. Jste proti.

Rozdí je jen v pádu. Jednou ve třetím, jednou ve čtvrtém. Když půjde o hodnoty, bráníte buď _hodnotám_, nebo _hodnoty_, a je jasno. Jenže politici milují zpodstatnělá slovesa - unikání, přistupování, zajišťování, provádění, docházení, omezování, rozšiřování. Navíc taková, co se skloňují podle vzoru "stavení". A víte prd: je to "komu, čemu - stavení", nebo "koho, co - stavení"?

Nevadí, není každý copywriter, kterému to dojde. Navíc strana před volbama má úplně jiné starosti, než řešit předvolební hesla... Nota bene když vám přeci je jasné, jak jste to mysleli, tak jste přesvědčeni, že to musí být jasné všem!

![pf](https://pbs.twimg.com/media/E7Hv7yXWQAAMXnb?format=jpg&name=small)