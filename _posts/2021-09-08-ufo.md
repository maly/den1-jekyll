---
title: UFO
tags: [středa, aktivismus, piče]
twimage: /img/ufo.jpg
---

![cover](/img/ufo.jpg)


Mezi lidmi, co se skepticky a kriticky zabývají záhadami všeho druhu, koluje jedno takové empirické pravidlo: "Kde se objeví UFOlogové, tam se začne objevovat i UFO."

Kdysi jsem si platnost ověřil u [záhadného lesa](https://druhy.misantrop.info/des-hruza-v-branisovskem-lese), kde se frekvence pozorování záhadných, tajemných a nevysvětlitelných jevů výrazně zvýšila od doby, kdy se do blízké vesnice přistěhovala paní, která se zabývá zkoumáním záhadných jevů.

Mno. A teď do žhavé současnosti... 

Ten dotaz zní vlastně docela logicky:

<blockquote class="twitter-tweet"><p lang="cs" dir="ltr">Proč všechny český proLGBT+ organizace cíli svůj marketing primárně na lidi, který už jsou dávno k sexuálním menšinám tolerantní?</p>&mdash; Petr Vrána (@petrvranaa) <a href="https://twitter.com/petrvranaa/status/1434947481436045315?ref_src=twsrc%5Etfw">September 6, 2021</a></blockquote> <script async src="https://platform.twitter.com/widgets.js" charset="utf-8"></script>

To byste se mohli ale takhle ptát třeba na to, proč organizace proti násilí na ženách cílí svůj marketing na ty chlapy, co se chovají normálně, a nejdou to vysvětlovat tupým hovadům.

Samozřejmě zlé zlé jazýčky podotýkají, že je to mnohem snazší, a dobře se to pak vykáže v účetnictví: "Vytvořena kampaň". Popřípadě se vykáže i její impakt, to znamená, že jí vidělo X set tisíc lidí na internetech, a je to dobré...

To, že přesvědčovat přesvědčené a vzbuzovat v nich pocit viny za hříchy, které nedělají, vede k averzi, to by mohl dodat jen velmi zlý jazýček...

A připomínat v takové souvislosti, že kde se objeví spolek aktivistů, co řeší nějaký problém, tam se začne ten problém objevovat nápadně častěji, to už ani není zlomyslnost, to je hotový útok na společenské zřízení, že?