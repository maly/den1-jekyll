---
title: Znaménko
tags: [neděle, IT, software]
twimage: /img/znamenko.jpg
---

![cover](/img/znamenko.jpg)

Sobotní ráno jako malované, před cestou za rodinou. Koukám se na mobil, a exkolega Peroutka mi píše, že nevidí předplatné.

Tak to jdu kontrolovat. No, nevidí. Ani jiní ho nevidí...

Sobota nesobota, volám vývojářům, protože tohle je průšvih. Vývojáři zasahují, dvacet minut to trvalo, takže asi v devět ráno bylo opraveno. Ale horká chvilka.

Rodina ale volala. Večer jsem se konečně dostal k mailu, a tam dvě stránky zpráv o tom, že lidé neviděli předplatné. Tak jsem se všem, hezky jednomu po druhém, omluvil.

Víte, co bylo příčinou? Ne, nebyla to vadná elektronka z Katody Holomóc. Jen někde v kódu bylo _mínus_ místo _plus_.

Taková blbost, co?

Promiňte.