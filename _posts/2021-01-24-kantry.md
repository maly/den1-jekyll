---
title: Kántry
tags: [neděle, stát, idioti]
twimage: /img/kantry.jpg
---

![cover](/img/kantry.jpg)

Kántry for da fjůčr, no to mi poser prsa a v mrazu přejeď!

Včera jsem se [rozepsal v domovském Infu](https://www.info.cz/nazory/stat-provozuje-it-na-infrastrukture-ktera-je-nedostatecna-zato-draha-a-s-lidmi-kteri-usnuli-pred-dvaceti-lety). Pokud jste to ještě nečetli, tak si to dejte.

Ve zkratce: Stát nás přesvědčuje, že jeho bastly, nedodělky, průsery a natřikrát spouštěné služby, které s uživatelem komunikují jak Tóna Hluchoněmec po půllitru Hanácké režné, jsou vlastně v pořádku.

Nic se neděje, nic nespadlo, nic nebylo nedostupné, nic není složité. Jasně, to poslední říkají úřední šimlové, pro které je přirozené, že _pokud poplatník v určeném období alespoň pět měsíců pravidelně a soustavně provozuje činnost podle §27 písm. a-f, ale s výjimkou případů, uvedených v §§5, 9 a 11, a příjem z této činnosti přesáhne 1.72násobek příjmu z činnosti, nezahrnuté v řádcích 7 až 12, je povinnen do 17 dnů od potvrzení doručení rozhodnutí podat na příslušném úřadu Potvrzení o přečtení doručení rozhodnutí, kde vyplní části A, C a D, s výjimkou stavu, kdy by po započítání poměrné částky rozhodného období byla celková částka vyšší než 3728,50 Kč, v takovém případě část D musí ponechat nevyplněnou_. Takovému člověku připadají jistě státní informační systémy snadno pochopitelné, přímočaré, a ještě si mlaská, jak je to jednoznačné. Fjůčr zjevně bude veselá!

Ne, nesere mě, že stát provozuje takhle blbé služby. Sere mě, že si za moje peníze platí umělohmotné panáky a slizké zmrdy, co mi z médií blahosklonně tvrdí, že to jinak nejde a že tak to je správně. **Leda hovno, Babiši, Dzurillo, Trnko, Havlíčku a paní Bláhová!** Není to správně ani v jauneráckém zimovišti, natož v zemi, která má ambici říkat si _vyspělá_.

Teda otázka je, jestli fakt takovou ambici Česká republika má. Jestli se náhodou veškeré ambice nevyčerpaly ve vymýšlení sloganu **Kántry for da fjůčr**. To jako _Země pro budoucnost_.

Prosímvás, a ta budoucnost se bude odehrávat kdy jako? Leda kdybychom napřesrok skočili o 20 let zpátky do roku 2002, tak pak bychom možná byli rozvinutá a na budoucnost připravená země!
