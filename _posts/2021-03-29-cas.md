---
title: Čas
tags: [pondělí, čas, společnost]
twimage: /img/cas.jpg
---

![cover](/img/cas.jpg)

A tak se zase jebalo s časem.

Ta volovina měla skončit už před lety, ale pak to EU úplně zasklila, pak přišel covid, a teď se to prostě děje, protože se to dělo dycky a nikoho to nezajímá. _Bééé, bééé, my chcem v létě světlo do půl jedenáctý, a kdo to nechce, je lump!_

No nic. Ráno jsem se probudil a říkám si: Kolik je?

Koukám na mobil. Bylo 8:15.

Aha, takže sedm patnáct...

Oukej, oukej, hlava to nějak zpracovává, dumám, dumám, dívám se na hodiny a tam je 8:15.

Moment... Moment!

Mobil se přeřizuje automaticky, takže tam je letní. Hodiny se nepřeřizují automaticky, takže... jak to, že ukazujou stejně?

Že by se mobil nepřeřídil? Že by dodržel to EU rozhodnutí, co pak EU zapomněla nějak... dodělat?

Pustil jsem si televizi, tam byl stejný čas...

To mě trošku probralo, hlava začala šrotovat, a najednou mě napadlo:

_"Pamatuješ se, jaks loni na podzim zapomněl tyhle hodiny přeřídit, celýho půl roku jsi na ně koukal a věděls, že jdou o hodinu napřed, ale vždycky jsi nad tím mávnul rukou?"_