---
title: Emigrace
tags: [pátek, společnost]
twimage: /img/emigrace.jpg
---

![cover](/img/emigrace.jpg)

Vnitřní emigrace funguje.

Po nástupu třetí vlny jsem zase přestal sledovat opatření. Místo toho jsem se uzavřel do světa webových technologií a intenzivně Dockeruju, ECMAScriptuju a AWSím. Kontakt se světem mi zajišťuje ranní a odpolední namátkové poslouchání Českého rozhlasu [Plus](https://den1.cz/2021/02/04/plus.html).

Takže jsem včera, hlavu plnou proxy metod, napojených AJAXem na serverovou databázi, jel a utem a slyším, že je zase _opatření_ (to je taky slovo, to si poznamenám a něco o něm napíšu), které se nějak týká cestování přes hranice. Pak mi bliklo, že jsem někde viděl, že snad bude potřeba mít ne negativní test, ale DVA negativní testy, a říkal jsem si: _bože, to je pitomost, to je tak velká pitomost, že to musí být reálné!_

Realita v pitomosti totiž zjevně předběhla všechny komiky i dystopiky a jestli někdy platilo "to nevymyslíš!", tak teď.

PS: Jak to píšu, tak jsem si vzpomněl na jednu starou skladbu od UJD, která se jmenuje ["Soubor opatření"](https://www.youtube.com/watch?v=zr1omHTsLJ4). Je to saxofonovo-kytarová punková rubárna, jak je u UJD zvykem, a text je prostý. Skládá se ze dvou veršů:

_...a hned ho zardousej', jenom s tím začne!_

Takže tak.

<div>{%- include extensions/youtube.html id='zr1omHTsLJ4' -%}</div>