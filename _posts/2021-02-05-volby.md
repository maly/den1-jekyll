---
title: Volby
tags: [pátek, politika]
twimage: /img/volby.jpg
---

![cover](/img/volby.jpg)


Prosímvás, vy naděláte s nálezem ústavního soudu. Víte, jak se dělá krizová situace v politice?

Sledujte:

Dejme tomu, že volby dopadnou podle toho průzkumu, co vyšel tento týden. ANO má velmi těsnou většinu, za nimi PiSTAN, za nimi SPOLU, a pak s odstupem droboť.

Výsledky jsou vyhlášeny a ruský šváb vystupuje, aby sdělil, že, _jak je zvykem, vy idioti, a jak už jsem avizoval, což si jistě nepamatujete, ale měli byste si to pamatovat, leč, bohužel, jste póvl, hnůj a hovada, pověřím sestavováním vlády předsedu vítězné STRANY, nikoli vítězné koalice, která beztak nezvítězila, ačkoli si to Bakalovi pohůnci přáli, Andreje Babiše._

Andrej Babiš sestavuje vládu. Menšinovou, protože koalice drží slovo a ani komunisti s Okamurou a ČSSD nestačí na 101.

Vláda předstupuje před parlament s žádostí o důvěru. Parlament jí důvěru nedá.

Vláda podává demisi.

V odpověď zazní z Lán barytonové: _"Teď mám, podle Ústavy, jak byste věděli, kdybyste ji znali, vy tupá ignorantská hovada, druhý pokus, a než tak po důkladném a pečlivém zvážení, na které mám dostatek času, protože Ústava prezidentovi, jak byste měli vědět, kdybyste nebyli novináři, a tedy úplní idioti, neurčuje termín, do kdy tak má učinit, jmenuji dalšího předsedu vlády. Do té doby, ééééé smrk, bude vládnout vláda pana Andreje Babiše v demisi..."_

A tak to je, vládne vláda bez důvěry, v demisi, měsíc, dva, tři, Andrej Babiš přeje občanům coby premiér vlády bez důvěry v demisi hezký nový rok, pan prezident v Lánech opět ani nevychází, jak důkladně a pečlivě zvažuje, jen vy, já a občani vůbec budeme mít pocit, že **teprve tohle, a ne Ústavní soud, posralo ducha voleb durch um durch...**

(Všechny kroky, jak si jistě pamatujete, Zeman už vyzkoušel, od jmenování kohokoli po ponechání vlády bez důvěry v demisi, takže to není nic, co bychom s ním nezažili...)