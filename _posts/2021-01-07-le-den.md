---
title: Le den
tags: [čtvrtek, deník]
---

![cover](/img/leden.jpg)

Řekni to vydrou!

No ne, fakt! Včerejšek za všechny drobný, hele:

Ajťák, co se měl ozvat a fungovat dle pokynů, se neozval. Natož aby fungoval.

Z Amazonu mi poslali kredit na AWS, prej "najdete ho v Billing Consoli". A co nebylo v Billing Consoli? Správně, nebylo tam NIC!

Použil jsem TransferWise na poslání peněz v eurech. Furt "jen pár sekund", a najednou "platbu prověřujeme, může to trvat až tři dny." No, nic, není každý den posvícení. Chvíli nato přišel mail "Vítáme vás v TransferWise". Aha aha, ale dyk ho již dobré dva roky mám, Mlho!

Proběhla debata s matkou na téma "životní pojištění", kde jsem zjistil, že její životní pojistka funguje asi jako Sportka - a vůbec jí to nevadí!

V podvečer mi napsal nějaký outloň z Raiffeisenky mail s předmětem "Informace k uskutečněné schůzce". Tak jasně že žádná schůzka nebyla, jen zas nějaký jmenovec náhodou (tak určitě!) zadal můj veřejný mail jako kontaktní. Hele, to už tu jednou bylo, tvářilo se to jako "informace k vašemu úvěru", a byl to _marketchink_! Ale odpověděl jsem a velmi slušně jsem mail uzavřel: "Je mi úplně jedno, jestli Vám klient dal tento mail jako svůj kontaktní omylem či jak se to stalo, a je mi úplně jedno, jak jej Vy osobně dokážete teď odstranit, ale je ve Vašem zájmu, pane K., jej velmi důkladně a hlavně odevšud smazat, pokud možno ještě dnes."

A to jsem chtěl jen tiše a pilně pracovat...