---
title: Historický
tags: [pondělí, svět, historie]
twimage: /img/historicky.jpg
---

![cover](/img/historicky.jpg)

15. březen je 74. den roku podle gregoriánského kalendáře (75. v přestupném roce). Do konce roku zbývá 291 dní. Svátek má Ida. Nemáte zač. (Wikipedie)

Na patnáctého března připadaly takzvané "březnové idy". Idy byly v římském kalendáři jeden ze tří hlavních dnů v měsíci, podle nichž se počítalo datum. Byly kalendy, nóny a idy. Kalendy byly první den v měsíci, nóny pátý nebo sedmý den, idy třináctý nebo patnáctý den, a římané udávali data stylem "šest dní do lednových Kalend" a tak.

Což teda většina lidí neví, a jsou celkem šťastni i bez toho, ale určitě někdy slyšeli o březnových idách. Věštec čili augur jménem Spurinna psal, a bude to přes 2065 let, Caesarovi legendární "Cave Idus Martias", neboli "Střez se březnových id". Caesar se nestřežil, velmi pravděpodobně úmyslně, a tak vstoupil do Senátu, byl obklopen, bodnut, pak se zahalil do tógy a trpně sledoval, jak ho horda packalů bodá úplně nesmyslně (smrtelných bylo jen pár ran), a nakonec padnul přímo pod sochou velkého vojevůdce Pompeia, co s ním byl nejdřív kamarád a pak nepřítel.

Historie dokonce zaznamenala, že ho k večeru odnesli na nosítkách z Kurie, budovy senátu, domů, a že mu po cestě spadla jedna ruka přes okraj nosítek dolů. Je teda pravda, že jsem nedělal korekci kalendáře a převod gregoriánského na juliánský, a tak dopočítání nechám na vás (i s otázkou, jestli je nezbytné).

Zvláštní je, že zrovna na březnové Idy mají svátek... ehm... Idy!

Ale patnáctý březen je vůbec den: 15. března v roce 1939 začala okupace Čech a Moravy, v roce 1917 abdikoval ruský car Mikuláš II, v roce 1985 byla zaregistrována první .com doména. 15. března 1938 popravili soudruzi svého soudruha Bucharina, soudruha Jagodu i soudruha Rykova.

A za pět dní mám narozeniny, kdybyste to chtěli vědět. _XIII Calendas Aprilis_.