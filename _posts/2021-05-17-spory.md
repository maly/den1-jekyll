---
title: Spory
tags: [pondělí, společnost]
twimage: /img/spory.jpg
---

![cover](/img/spory.jpg)

Včerejší debata na Twitteru mi potvrdila jednu teorii, kterou si ověřuju už dlouho.

Máme nějaký setrvalý stav, status quo, a v rámci něj jsou nastavené nějaké věci nějak.

Jedna konkrétní věc vadí nějaké skupině lidí, tak chce, aby se to změnilo. A většině je to šumák, protože to považují za nedůležité. A je jedno, jestli jde o střídání času, svatby gayů nebo zapsané pohlaví v občance.

Pak se z této věci stane politikum a lidé, kterým to vadí, začnou být vnímáni jako konkrétní skupina. V tu chvíli dojde k disociaci: první skupině něco vadí a chce to změnit. Druhé skupině vadí lidé, kterým to vadí. Rovina sporu pak není "problém X: pro, nebo proti?", ale "problém X, my jsme proti" a "vy zase něco chcete, tak jsme proti vám". Ne proti té věci, ani pro věc, ale _proti vám_.

Na to se pak nabalí zpětná racionalizace, že "nám vlastně nevadíte vy, ale to, co chcete, protože my to nechceme". A to jsou lidi, kterým to původně bylo úplně šumák, protože to považovali za nedůležité. Ale teď bojují jakože "za věc", ale ve skutečnosti říkají "vadí nám váš přístup".

Jen konstatuju.