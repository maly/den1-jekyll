---
title: Žíravina
tags: [úterý, jídlo]
twimage: /img/ziravina.jpg
---

![cover](/img/ziravina.jpg)

Začal jsem vařit podle receptů z Rohlíku. Nějaká indická jídla, nějaká asijská, pár zajímavostí od Vaňka (jako třeba [restovanou hlívu](https://www.rohlik.cz/chef/1137-restovana-hliva-ustricna-s-nivou-a-rajcaty) nebo [toust s ančovičkami](https://www.rohlik.cz/chef/911-toust-s-vejci-a-ancovickami)), zkrátka samé dobroty.

Třeba taková [kuřecí tikka masala](https://www.rohlik.cz/chef/1859-kureci-tikka-masala). Mňamka přelahodná. Stejně jako další indické recepty, co tam jsou. Česnekovo-zázvorové pasty mám v lednici od té doby krabičku, když dojde, tak přidělám novou, protože spotřeba téhle komponenty vzrostla z nuly na sto během pár dní a pár receptů.

Jen mi vysvětlete jednu věc, jo? Připravím si marinádu: česneko-zázvorová pasta, olej, sůl, tikka chilli pasta a jogurt. Naložím maso, dám to do misky, přikreju alobalem a nechám to v lednici do druhého dne odstát.

A druhý den otevřu lednici a sleduju, jak v místech, kde se alobalu dotkla marináda, jsou vyžrané díry.

Trošku mě to děsí, protože "žíravina" v seznamu ingrediencí není. Že by to dělal ten zázvor? Nebo ten jogurt? Nevím, ale zajímalo by mě to. Nějaká teorie?