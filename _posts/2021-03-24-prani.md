---
title: Přání
tags: [středa, politika]
twimage: /img/prani.jpg
---

![cover](/img/prani.jpg)

Víte, co bych si přál?

Nejsem Miss, nechci světový mír ani odstranění genderové nerovnosti. Nejsem woke, takže mi je jedno... spousta věcí.

Má přání jsou úplně obyčejná, nudná a boomerská. A skromná.

Přál bych si, abych se dočkal zrušení úplně nesmyslných povinností "mít u sebe něco, aby z toho případně orgán zjistil to, co stejně dávno ví". Příklad? Zelená karta, nebo malý techničák.

Když v tom budeme, tak bych si přál zrušení věci, o které z historické zkušenosti víme, že reálně ničí životy i majetky, totiž sčítání lidu. Navíc vynucené hrozbou pokuty. A kecy o tom, jak je to nezbytné, si nechte pro státy, kde to tak není, kde se třeba jen zeptají...

Taky šoupání časem. Je mi jedno, jestli letní, nebo zimní, ale, kurva, jeden. A je mi jedno, že vy máte pocit, že "v létě musí být v deset večer světlo", ale nechcetre "vstávat za tmy", nebo zas "za světla" nebo co že vám to vadí. 

A jestli můžu mít jedno opravdu hodně srdečné přání, na které si rád počkám, tak prosím: Damnatio memoriae na ruského švába. Anebo jen zákon ve znění "Prezident Zeman se podílel na úpadku a rozkladu státu i morálních hodnot."

Díky!