---
title: Berlín
tags: [pondělí, společnost, ksindl]
twimage: /img/berlin.jpg
---

![cover](/img/berlin.jpg)

Některé diskusní duely jsou už dávno svedeny, dřív, než vůbec propuknou.

Bolševik navrhne nějakou bolševickou píčovinu, typicky že _v zájmu vyššího dobra musí ti, co něco mají, uznat, že to mají neoprávněně, a buď to rozdat jiným, nebo se toho zbavit, nebo za to zaplatit, a ještě zatleskat tomu, že už to nebude._

Bolševika okomentuje někdo a nazve jeho nápad _bolševickým_.

Bolševikovi kámoši se seběhnou a začnou pořvávat, že v tomhle zaprděném Čechistánu jsou všichni úplně hysterický, když se jim šáhne na jejich pohodlí, a v každé solidárnosti hned vidí komunismus. A už to jede.

A pak dorazí vrchní blahosklonec, který vstoupí do diskuse naprosto nad věcí a řekne, že _zatímco se v zaostalém Česku diskutuje o takových samozřejmostech a zaostalí Čecháčci si myslí, že přechčijou kola dějin, co se dávno netočí podle nich_, tak v Berlíně už to dávno udělali. Taky v Amstrdámu. No a ve Skandinávii to je už 40 let úplně běžné! Prostě celý svět je zase napřed a se zabedněnýma retardama v Českolandu nemá vůbec cenu diskutovat.

Co na tom, že ve Skandinávii se o tom radši nemluví, v Amstrdámu doufají, že to tiše zmizí na předměstí a v Berlíně to dotuje německý průmyslový kolos, ale neříká se to, bo je to _salonunfähig_... Důležité je, že bolševický světlonoš zase dokázal, že je ho pro Českou republiku škoda, on by už dávno mohl někde sepisovat traktáty o ještě lepším světě, ale když to musí být, tak teda nosí paprsek pokroku i do ukoptěného zaprděného Česka.

Bolševická mysl, a to není ze mne, to už Čapek popsal, strašně ráda mluví o prostých utlačovaných. Dělá z nich zvířátka, o které se hodlá starat - samozřejmě po svém, protože prostý utlačovaný neví, co je pro něj dobré, a jak je hloupý, tak by si mohl zvolit něco jiného, třeba nějaké materiální statky a požitky. Bolševik se mu rád postará o blaho, ale nejdřív musí utlačovaný povstat a začít se bít s těmi, které bolševik nesnáší: se svobodnými, pracovitými, bohatými a bohatství vytvářejícími. Ti musejí padnout, a až padnou, tak se bolševik ujme osvícené vlády nad těmi utlačovanými, a to teprv uvidíte šťastný svět.

Vylézají zpod kamenů a rozlézají se čím dál víc. Kudy jdou, tam posilují nenávist jedněch k druhým. Poznáte je podle jejich _zaťatosti_ - sveřepého vzteku, fanatismu a totální nesmiřitelnosti. Čím hůř, tím pro bolševika líp.