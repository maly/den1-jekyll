---
title: Konference
tags: [neděle, korporace]
twimage: /img/konference.jpg
---

![cover](/img/konference.jpg)

Bylo, nebylo... Kecám: bylo!

V nejmenovaném vydavatelství přišla produktová kolegyně a povídala: "Hele, Martine, musíme udělat..." - a už nevím, co to přesně bylo. Ale byla to nějaká naprostá pitomost nehorázná, něco jako "nabízet otvírák vydání jako sponzorovaný článek pro partnery" nebo tak něco.

Tak jí povídám: "To neuděláme. Tohle nikdy neuděláme, protože to je naprostá píčovina a - prostě ne!" Seděl jsem v té době na místě, kde sedával Miloš Čermák, a něco z jeho razance a nehledaných hodnocení asi přešlo na mne.

Rozjela se debata, kde se kolegyně snažila říkat, že to sice je píčovina, ale že bychom to měli udělat, navíc obchod to chce a spoustu peněz to přinese a tak dál, a nakonec povídá: "No, hele, můžeme si o tom myslet co chceme, ale faktem je, že se to řešilo na poradě produktu a obchodu a všichni se shodli, že to tak uděláme, takže..."

A jak jsem k ní byl otočený, tak jí povídám: "Ve Wannsee se taky všichni shodli, že to tak udělají!"

To ji zarazilo, možná se jí to i trošku dotklo, a povídá: "Chceš snad říct, že naše noviny jsou něco jako holokaust? To chceš srovnávat?"

"Noviny ne, ale ty porady..."

Protože **to, že se nějaká skupina lidí někde na něčem shodne, neznamená, že se shodli na něčem správném, co by se mělo dělat.**

(Jo, tuhle historku jsem použil [v dnešním článku na Infu](https://www.info.cz/nazory/k-pokroku-vede-logicka-a-snadna-cesta-stacilo-by-jen-kdyby-skarohlidi-nehazeli-klacky-pod-nohy))