---
title: Lidé PRO
tags: [čtvrtek, politika]
twimage: /img/lidepro.jpg
---

![cover](/img/lidepro.jpg)

[Tak určitě...](https://www.seznamzpravy.cz/clanek/minarovo-lide-pro-do-voleb-nepujde-hnuti-nepodporil-dostatek-lidi-148209)

Byla to moje guilty pleasure. 

Ta věc byla ještě prázdnější než "marketingový konstrukt". Lídr rozhodný jako _pojď na mě z boku_, co povídal věci jako _jsem téměř rozhodnut začít uvažovat o tom, že je potřeba něco udělat_, tyvole, to i Honza "Želé" Fischer se svým "neříkám tak ani tak" působil rozhodněji... A celý to bylo prostě dvacátej odvar ideálu _Konečně Jiné Politiky_ a instantní spásy.

Guilty pleasure bylo sledovat podporovatele a jejich argumenty. Klasická sbírka:

- Myslí to upřímně
- Má v sobě energii, já mu věřím
- Je to úplně něco jiného, tomu nerozumíte
- Velmi inovátorský počin, počkejte, až to rozjede

Nejvíc Jakub Hussar... Ten mi na FB vypisoval, jak je hrubě fauluju, ale jak oni to zvládají a ještě to ukážou. No, pak nějak míň slavně z celé věci vycouval i s První prezidentskou, protože úplně nová idealistická politika měla problém platit.

Škodolibé? Radost z cizího neštěstí? Ale kdepak, jen takový ten pocit "fakt jste to neviděli, nebo nechtěli vidět?" - a taky trochu vděk za krystalicky čistou ukázku "vyprázdněnosti", kterou budu dalších deset let používat, než na to lidi zapomenou (jako na Věci veřejné a Cestu změny třeba).

PS: Jo, jasně, "závist", "nepřejícnost", "česká malost", "aspoň něco zkusil, a co autor"... Nedělejte si z hlavy anální kolík, vytáhněte ji ven a zamyslete se: když vám někdo řekne, že skočí ze skály rovnýma nohama a dole to odpruží, taky budete říkat, že to aspoň zkusil? A ne, nemohlo to vyjít, protože za tím nebylo vůbec nic. Naprosté prázdno. Byl to jen další pokus o močení proti větru, bez ohledu na to, kdo co zkusil a dokázal. Inu, **srdíčko do toho dali, příště snad dají i rozum** (jak napsal pan L.K.)