---
title: Pršelo
tags: [úterý, logika]
twimage: /img/prselo.jpg
---

![cover](/img/prselo.jpg)

Logika deště, přátelé...

Dělal jsem si quis na iDnesu, a dostal jsem zajímavou otázku a zajímavější odpověď:

![quis](/img/prselo.png)

Co víme? Že v neděli pršelo víc než v pondělí. Pondělí tedy rozhodně z daných tří dnů nebude ten, kdy pršelo nejvíc. Musíme rozhodnout, jestli v sobotu nepršelo víc.

Ale tuhle informaci nemáme. Máme informaci o tom, že v neděli svítilo víc slunce než v sobotu.

Pravděpodobně z toho lze usoudit, že tedy - pokud bereme, že buď prší, nebo svítí slunce - musela být deštivější sobota.

Ale to je špatně, jak bystří sledi na Twitteru samozřejmě odhalili. My nemáme informaci o tom, jestli v sobotu vůbec pršelo. Mohlo být jen zataženo, to splňuje zadání (v neděli třeba půl dne pršelo a půl dne bylo azurové nebe). To by pak znamenalo, že v neděli pršelo nejvíc a o sobotě nevíme nic.

A tak zní i správná odpověď podle iDnesu.

Jenže...

Správná odpověď ve skutečnosti zní: "Nelze říct, zda v sobotu pršelo a jak moc, tudíž odpověď musí být _nelze určit_". Jenže taková možnost v odpovědích není. Musíme tedy získat víc informací.

Zásadní informaci nám dá seznam možnách odpovědí, tedy že úloha má jako řešení jeden z daných dnů. To je informace, která nám říká, že úlohu lze rozhodnout, protože říká, že "nelze určit" není možná odpověď. Jinými slovy: Musí být ze zadání jasné, jestli víc pršelo v sobotu, nebo v neděli.

Jediná informace o sobotě, co explicitně máme, se týká slunečního svitu. Pokud úloha musí být rozhodnutelná, viz výše, musí tato informace říkat něco o dešti.

Tedy pokud víme, že svítilo méně slunce než v neděli, _musí_ se tato informace vztahovat k dešti. Nemůžeme uvažovat o "zataženu", protože to je úvaha mimo déšť a z informace o slunečnu dělá informaci irelevantní.

Ale vzhledem k tomu, že jde o jedinou informaci stran soboty, a nabízené možnosti řešení říkají, že je sobota rozhodnutelná, musí v ní jít o déšť, a v takovém případě musí znít správná odpověď "sobota".

_Jinak to celé je samozřejmě jen mentální cvičení na dlouhou cestu autem..._