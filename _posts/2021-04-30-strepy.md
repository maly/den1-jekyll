---
title: Střepy
tags: [pátek, já]
twimage: /img/strepy.jpg
---

![cover](/img/strepy.jpg)

Auto v servisu - hůl do ruky!

Ale zase jsem si vyžádal náhradní vozidlo, a docela jsem si to užil ve všech smyslech toho slova. Mazda 6 byla napěchovaná elektronikou a asistentama a vším možným, což potěšilo moji hračičkovskou duši. Co nepotěšilo, to jsou rozměry. Když máte 202 centimetrů, připadáte si při nasedání tak nepatřičně, jako kdybyste se chystali přidřepnout na tureckém záchodě. Hlavou drhnete o tapicírung. Při nákupu koukáte do kufru, teda kufříku. Zpětná zrcátka jsou sice hitech, ale maličká. Zadní okénko je ve zpětném zrcátku jak průzor z tanku. A tak dál... Proto mám velké auto. Ne proto, abych si dokazoval cosi, ale proto, abych z něj mohl vystoupit s patřičnou důstojností a ne jako šnek, kterého tahají z ulity. Vždyť to vypadá ne že vystupuju z auta, ale že si ho svlékám!

Každopádně se blíží moment poohlížení po novém wagenu. Ano, já vím, že _vy ho nepotřebujete a je pro vás zbytečné_. Pro mě není. Vy se tahejte klidně s taškama busem a obíhejte Ohradu, abyste našli zaparkovaný _šérkár_, já to hodlat nedělám, já ten vehikl používám denně. Ale ty vymoženosti se mi líbí, to ne že ne. Jen větší. A s velkým kufrem. Letos jsme byli v Hornbachu už třikrát, a v Mazdě 6 balkónovou zahradu prostě neodvezete. (Ano, já vím, _vy byste to odvezli tramvají..._)

Znudil mě Facebook. Ne snad tím, že tam čtu všechno furt dokola, to k tomu patří a už to ani nečtu. Ale přidal se silný iritátor, totiž to, že jsem se přihlásil do nějakých retropočítačových skupin, a teď jen bezmocně sleduju, jak jiní členové dělají super věci, na které mám taky chuť, ale pro samé jiné super věci na to nemám čas.

Taky mi volali, že prý jestli bych nepřišel v červnu moudře pohovořit na mediální konferenci do bloku o placeném online obsahu. Že tam bude Tomáš Bella. Ou kej, když tam bude Tomáš, tak kdo jiný k němu, že? Zeptal jsem se, jestli můžu říct, jak to v Česku kdo dělá, kdo to dělá dobře, kdo to dělá blbě a proč; prý můžu.

Pro Gazetisto asi budu brzy potřebovat schopného nodaře a schopného kodéra. Nabral jsem zdržení tím, jak tu furt dělám poradnu pro předplatitele, ale to si sedne, přátelé.

A tak si tu žiju tento týden.

PS: DANĚ! (Abych nezapomněl...)