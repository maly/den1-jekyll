---
title: Nevkus
tags: [středa, politika, společnost]
twimage: /img/nevkus.jpg
---

![cover](/img/nevkus.jpg)

Je to nevkusné.

Je nevkusné v souvislosti s hospitalizací Miloše Zemana...

Ne, promiňte, nějak mi to nejde přes klávesnici.

Problém totiž není ten, že bych snad nějakému člověku přál něco špatného. To nepřeju. Doufám, že soukromá osoba inženýr Zeman bude mít šanci dožít léta mu vyměřená v co největší psychické i fyzické pohodě.

Jenže inženýr Zeman je teď buřt. Teď máme prezidenta Zemana, pro kterého je _nevkus_ druhé jméno. Ne snad že by se oblékal nevybraně nebo pro jeho zálibu v tlačence, to vůbec ne. Ale pro vše ostatní ano. Vytváří nevkus, šíří nevkus, jeho vystupování je nevkusné, obklopil se nevkusem (ano, myslím spolupracovníky), a vůbec celá atmosféra okolo úctyhodné funkce prezidenta je nevkusná, až odiózní.

Je těžké bránit se nevkusu tváří v tvář zprávám z Hradu Nevkusu.

A dokud to tak bude, budou nás napadat nevkusné reakce.