---
title: Faktura
tags: [středa, společnost]
twimage: /img/faktura.jpg
---

![cover](/img/faktura.jpg)

Fetiš faktury...

Jinak se to nazvat nedá. Faktura, faktura, faktura, musíte vystavit fakturu, bez faktury to nejde, fakturu musíte poslat, fakturu musíte... něco, něco, něco, blabla.

Bývalo to ještě horší: "Na faktuře musí bejt razítkóóóó..." vřískala do telefonu účetní nějaké firmy, pro kterou jsem cosi dělal. Vytáhl jsem na ni citaci zákona, kde o razítku není ani slovo, ale neohrožená účetní jela: "**Mě nezajímá, co je v zákoně, já vám to bez razítka neproplatím, ne a ne a ne!**"

Mám objednaných mnoho online služeb a spoustu zboží. Přijdu, zaplatím kartou, obdržím zboží, děkuju. Jako soukromá osoba. A nikdy by mě, jako soukromou osobu, nenapadlo chtít po prodejci _fakturůůů_. Snad jen kvůli celníkům. A ti se, zaplaťpámbu, za posledních deset let naučili uznat "invoice" a výpis z PayPalu.

A stejně tak by mě ani ve snu nenapadlo chtít fakturu po Spotify. Nebo jim nadávat za to, že neumožňují zaplatit jednorázově předplatné na měsíc. Nebo na Netflixu. Na Voyu. Na HBO GO. Googlu. AWS. Zkrátka na milionu předplácených služeb. Uložím kartu, a když chci skončit, tak skončím. Nemusím se starat o to, abych každý měsíc někam šel, něco zaplatil, ... Jenže to jsou zahraniční služby (až na to Voyo). Stejně tak na Rohlíku atd., i když tam není předplatné. Ale je asi jeden a půl procenta předplatitelů online titulů v ČR, které _prostě nesouhlasí_ s uložením karty, a neváhají _požadovat_, abychom (teď mluvím o novinách) dávali měsíční předplatné na jednorázovou platbu. "Nedovolím... Neuložím... Neseriózní..."

Sorry, ale ne. Měsíční předplatné jednorázovou platbou dělá víc problémů než radosti, lidé pak píšou, že "jim zmizelo předplatné, a co teda s tím?!" a podobně... Ne.

Jenom by mě zajímalo, jestli se stejně tak vyhýbají všem těm službám, kde to jinak než přes uložení karty nelze, nebo jestli někdo napsal do, řekněme, Netflixu, že to považuje za nefér (true story) a požadoval platbu **na fakturu**...

![netflix-ano](/img/netflix-ano.jpg)

Lidi, prosimvás... Je rok 2021, jo? 

PS: _V roce 2018 jsem v iHNedu zcela vážně odpovídal na otázku, jak budeme řešit, že si chce někdo předplatit online noviny a platit to přes SIPO..._

PPS: _Ilustrační foto dodal pan Řezníček, aTo DěkUJeME!_