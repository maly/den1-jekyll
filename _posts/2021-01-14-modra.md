---
title: Modrá
tags: [čtvrtek, hoax]
---

![cover](/img/modra.jpg)

Od roku 2005 nám [modraly květinky v ICQ](https://www.hoax.cz/hoax/zpoplatneni-icq/), pamatujete? Asi ne...

Šlo o to, že jste zprávu měli poslat iks kontaktům, a jakmile to uděláte, budete vyjmuti ze zpoplatňování.

ICQ nezpoplatnilo a vy jste byli za pitomce, nebo za filutu, to podle toho, odkud se kdo díval.

Dobří holubi se vracejí. Zase se "zpoplatňuje", zase se z toho můžete vyvázat tím, že tu zprávu pošlete známým, a zase vám zmodrá ikona!

Když budete trochu, trošku přemýšlet, řeknete si, že ta zpráva je divná. Proč by někdo, u vousu Krakonošova, někomu odpustil poplatek za svou službu za to, že pošle screenshot nějakého nesmyslu z translatoru?! Jaký by to dávalo smysl? Informaci, že jste aktivní uživatel, ta služba vidí i bez toho. Navíc - jaký smysl by dávalo zpoplatnění neaktivních?

No nic. Někdo bude mít v sobotu WhatsApp zdarma, někdo bude mít dojem, že na to zas vyzrál, ale jestli chcete modré světlo, měli byste si koupit modrou žárovku.