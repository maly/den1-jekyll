---
title: Kotel
tags: [pondělí, společnost, dementi]
twimage: /img/kotel.jpg
---

![cover](/img/kotel.jpg)

Ve zpravodajství včera byly dechberoucí záběry toho, jak se _skialpinista_ svezl s lavinou. A pak se mudrovalo. Pán to natočil na GoPro a zveřejnil, prý jako aby varoval.

A tak se tam hledala moudra a poselství a i názory odborníků zazněly...

První poselství by bylo: lezl s lyžema do Kotelní jámy, což je první zóna národního parku se zákazem vstupu mimo vyznačené stezky. No a zadruhé tam padají laviny furt, i když je neutrhne lyžař. A tenhle ji utrhl.

Takže lezeš do lavinového pásma, kde bys neměl co dělat ani v létě, utrhneš lavinu, ještě to natočíš, zveřejníš - a hledáš poselství? No, kdyby sis hlavu rozrazil, nenajdeš lepší, než: **kurva, nedělejte to!**

Tolik jsem chtěl já. 

To, jak _to je složitější_, že _nelze soudit_, že _lidi trpí omezeními sportu_, že se _na sněhu nemůžete nakazit_ a že skialpinismus je krásný sport, který _je možná nebezpečný_, ale hlavně je to _náročný sport plný adrenalinu a to nikdo, kdo si to nezkusil, nepochopí,_ to už si počteme na Twitteru v reakcích.