---
title: Korupce
tags: [pátek, politika, společnost]
twimage: /img/korupce.jpg
---

![cover](/img/korupce.jpg)

Tak už máme, co jste chtěli. Jste šťastní?

Já strašně nerad říkám "já vám to říkal", ale - já vám to říkal!

Pamatujete, jak jste všichni spravedlivě buráceli, že naše země skomírá, protože ji dusí korupce? A jak jste radostně kvitovali Rekonstrukci státu? A jak jste měli úplně největší radost, když se k zásadám Rekonstrukce státu přihlásil Andrej Babiš a prohlásil se za spásu, která vymete korupci?

No, tak si dejme střih o dvě volební období dál, a pojďme rekapitulovat...

Babiš hřímal ve sněmovně, že Kalousek je "symbol korupce". A dál? No, Dbalý půjde bručet za korupci. A dál? Berbr. A dál?

Korupce se, to nutno říct, opravdu změnila, z chaotické korupce se stala systémová, a největším korupčníkem je Pan Čistý. Uplácí ve velkém celé skupiny obyvatelstva - tu slevy na vlak, tu 5000, tu roušky seniorům. Uplácí ze státního a benefity čerpá do soukromého.

Všichni ostatní tu stojí jako tvrdé Y a koukají na to. A nejvtipnější je, že sudičky Babišova nástupu, všechny možné protikorupční organizace, nadace a hnutí, které neváhám označit leninským výrazem _užiteční idioti_, teď pro změnu dělají co? No ano: brojí proti korupci a generují obskurní _kandidáty občanské společnosti,_ kteří teď už ale fakticky s korupcí zatočí.

Jo, korupce je problém, protože za A) způsobuje finanční ztráty a za B) ničí víru lidu v rovnost před právem.

**Tak ještě že jste, protikorupční bojovníci, toho Babiše prosadili, protože takový pocit finanční i právní stability, jako po letech vládnutí ANO, jsem snad ještě nikdy neměl!**