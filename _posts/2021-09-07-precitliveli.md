---
title: Přecitlivělí
tags: [úterý, sociální sítě, twitter]
twimage: /img/precitliveli.jpg
---

![cover](/img/precitliveli.jpg)

Mám v zásobníku námětů (ano, mám zásobník námětů) poznámku, cituju: "Přepíčený reakce!" To první slovo, pokud neznáte, znamená něco jako [přehnaný, přemrštěný, afektovaný](https://cestina20.cz/slovnik/prepiceny/), jen mnohem... však víte, mnohem víc!

Párkrát jsem se toho tématu dotknul, když jsem popisoval úplně hysterické reakce twitterového davu na banální věci. Jeden každý z nich má dojem, že se to dotklo jeho cti, a přijde o svém ublížení referovat. Nevím, jestli to je nějaká specialita _kindertwitteru_, nebo jestli to je obecný jev, který si vyvolají sociální sítě zploštěním a zkrácením sdělení, nebo snad se to vztahuje jen na lidi, co _jsou centrem vesmíru, a proto vše, co se děje, se nějak týká jich samotných_, to těžko říct. 

Ale výsledek je vždycky hejníčko až hejno lidí, kteří vás nesledují, nesleduje je nikdo z lidí, které sledujete vy, ale přesto máte pocit, že každému z nich bylo hrozně, až nepřístojně ublíženo a ukřivděno tím, že přečetl váš tweet, a co víc: _že jeden každý z nich to klade za vinu vám, ano, vám osobně!_

Aniž by byť jen na půl sekundy přemýšleli nad tím, že to je jejich věc, jejich problém, protože to oni se rozhodli přečíst můj tweet; to jsem nebyl já, kdo se rozhodl ho napsat _jim_.

Nějak takhle (včetně českých titulků):

<blockquote class="twitter-tweet"><p lang="in" dir="ltr">Asi tak.. <a href="https://t.co/VC7bFBD7qb">pic.twitter.com/VC7bFBD7qb</a></p>&mdash; Aqvarius (@Aqvarius1) <a href="https://twitter.com/Aqvarius1/status/1435005941368373252?ref_src=twsrc%5Etfw">September 6, 2021</a></blockquote> <script async src="https://platform.twitter.com/widgets.js" charset="utf-8"></script>