---
title: Luciee
tags: [pondělí, twitter, politika]
twimage: /img/luciee.jpg
---

![cover](/img/luciee.jpg)


Paní Luciee má trabl. Teda ještě jinej, než ty dvě E na konci. 

Paní Luciee se před jedenácti měsíci [přidala na Twitter](https://twitter.com/LucieZapi/with_replies), a za tu dobu má [50 sledujících](https://twitter.com/LucieZapi/followers) a [sleduje 32 účtů](https://twitter.com/LucieZapi/following), většinou novináře a představitelé politických stran.

Za tu dobu napsala 90 tweetů, a do podtitulu si vytkla motto, které ocituju včetně originální interpunkce: "Moje vlastní názory.Slušné a konstruktivní.Kdo se mnou nesouhlasí ,je to v pořádku..to je demokracie"

V posledních dnech ji lidé píšou asi nějaké ošklivosti, protože si minulé pondělí vyvěsila a připíchla [tweet](https://twitter.com/LucieZapi/status/1434966141890449412), kde píše: "Nejsem troll, nejsem retard, nejsem zasranej komouš, nejsem kobliha, ANO, jsem v pořádku, ANO jsem skutečná žena ANO volím ANO."

A před pár hodinami ["Volím ANO je to moje svobodné rozhodnutí. Neurážim ani nehejtuju nikoho, kdo volí jinak. Žiju a miluji svoji zemi stejně jako každý jiný Čech.Tak mi prosím stále nepište, že jsem píča,troll, blbá blondýna ,Prchal,že pracuji pro Agrofert.. Prostě jen volím jinak"](https://twitter.com/LucieZapi/status/1437150083838062593)

Strašné, že, jak se ten liberální Twitter semkne, aby ubohou voličku ANO vyštípal pryč a dehonestoval.

Tak jsem se podíval, co paní Luciee píše, že si to zasloužilo takové hnusné, ale hnusné reakce.

Tak, velmi často retweetuje účet [@JZdesena](https://twitter.com/JZdesena), který se soustředí téměř výhradně na vydávání "meme s Petrem Fialou", "meme s Pirátama", různých screenshotů s připsanými výkřiky o "demožumpě" atd. Ale nic, nechme Zděšenou jejímu zděšení a vraťme se k Lucii. Když neretweetuje obsah Zděšené paní nebo paní [Peťulíny Markvartové](https://twitter.com/PeulnaMarkvart1) (obsah velmi podobný, jen ještě radikálnější, paní Peťulína se nebojí ostřejšího slova), tak píše ironické poznámky ke Kalouskovi, Pekarové, vlastně moc toho nemá... Nejstarší tweety jsou dva z června o Barboře Krejčíkové. V ose tweetů a retweetů 14 kousků, takže [v tom to nebude](https://twitter.com/LucieZapi).

To bude něco [s odpověďmi](https://twitter.com/LucieZapi/with_replies). Pojďme se mrknout na září:

Děkuje Nacherovi za slušnou kampaň. Děkuje Babišovi za skvělou práci. Farský je dno, naštěstí to lidé vidí a volí ANO. Barmské ženy a guru Péťa Fiala. Vítek Rakušan hulí stejnej matroš jako Ivan. Děkujeme Armádě ČR, lékařům a dobrovolníkům. Ferjenčík mi chce zabavit byt. Debil na Šlágru (Jurečka). Fiala a Bartoš, prohrají. [Pan premiér míří k obhajobě vítězství, to jen ukazuje, jak skvěle vede naši zemi, a lidé si toho váží, mají se líp a proto znovu volí ANO.](https://twitter.com/LucieZapi/status/1435124129909313538). Počkejte, až se sejdeme u voleb my všichni "trollové" a ANO znovu zvolíme. [Většina Slováků paní prezidentku nesnáší a závidí nám našeho prezidenta](https://twitter.com/LucieZapi/status/1434813771294380033). [V roce 2017 jsem šla k volbám s rozpaky, s nadějí jsem volila ano, a dnes mohu říct, že to bylo nejlepší rozhodnutí](https://twitter.com/LucieZapi/status/1434614419745644548). [ANO pane premiíre, jste nejlepší volba pro tuto zemi](https://twitter.com/LucieZapi/status/1434604215507300354). Nejlepší volba, BArtoníček hnůj, ["tohle je dno nejodpornější hnus, zneužívání nemocného člověka syna k diskreditaci pana premiéra. Obávám se ,že to nepřinese těm hyenám posedlým panem Babiše kýžený výsledek.Volim ANO"](https://twitter.com/LucieZapi/status/1433419704832458753), Bartoš ovládá davy, Babiš v debatě perfektní.

Tohle stihla v září, v předchozích měsících se to moc nelišilo. Stále většinou reaguje, stále chválí Babiše, stále nadává Pirátům a SPOLU, zlatý Babiš, Rychetský FUJ, a hodně podporuje očkování, posílá mapy očkovacích míst, chválí si to a vůbec je velmi smířlivá. Třeba když někdo dissí Babiše v květnu, že přeje Bohdalce bez respirátoru, píše mu "Proč tolik zloby kvůli přání k narozeninám?!"

A to je všechno. _Všechno?_ Jo, všechno. Nic víc nenapsala. Nic o sobě, nic o světě, nic o tom, že si ráno dala kafe, nic o tom, že viděla nějaký film, nic o tom, co se jí stalo, nic z toho, co obyčejní lidé píšou na Twitter.

Jenom to, co by psala, [kdyby to psala do komentářů na Novinkách](https://twitter.com/adent/status/1434461013118754818).