---
title: Hrdinové
tags: [čtvrtek, společnost]
twimage: /img/hrdinove.jpg
---

![cover](/img/hrdinove.jpg)

_Jó, to byly časy, když Verne ještě Jules..._

Ne, jinak: Bavili jsme se s [Jenem Kubitou](https://nazory.hn.cz/tagy/Kubitovo-cteni-353507) kdysi o tom, jak se proměňují dětské vzory a hrdinové.

Nechme stranou literární hrdiny. Sorry Cyrusi, omlouvám se Kopčeme, na neshledanou Pavko Korčagine, Timure, Čuku i Geku... Robinson i Šroubek s Vroubkem jsou pasé, Šimon, Matouš, Riviéra, Spencer i s Hillem, Vinetů i Kara Ben Nemsí, všichni fajn, ale nechme je stranou. Omezme se na hrdiny existující, žijící či historické.

V mé generaci to byli, dejme tomu, kosmonauti, cestovatelé, objevitelé, někdy vědci, někdy sportovci, ve škole pak _hrdinové režimu_, od válečných hrdinů po "hrdiny". Každému dle jeho vkusu. Mě, kupříkladu, fascinovali vědci, konstruktéři, a taky trošku ti kosmonauti. Objevitelé a cestovatelé už míň. (A to se nebavíme o _idolech_, to je jiná disciplína.)

A tak jsme s Honzou diskutovali o tom, že tenhle typ hrdinů (dobyvatelé, průkopníci, vynálezci, zkrátka lidé, co _došli tam, kde nikdo před nimi nebyl_) pravděpodobně odešel. Ovšem znamená to, že už děti nemají hrdiny? Mají, ale jiné...

Ovšem jací to jsou, to už jsme nezjistili.

Víte to někdo? Máte informace z první ruky?

(A opakuju, ptám se na reálné, ne literární, hrdiny. Což je něco jiného než "idolové"...)