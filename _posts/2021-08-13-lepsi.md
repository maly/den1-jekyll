---
title: Lepší
tags: [pátek, společnost]
twimage: /img/lepsi.jpg
---

![cover](/img/lepsi.jpg)

Přemýšlel jsem, jak se nazývá ten typ píčovství, kdy někdo provozuje virtue signalling, tedy ukazuje, že je správňák, ale nedělá to v tom aktuálním slova smyslu, že je správný nerasista, negenderista, nesexista, neutlačovatel a neznečišťovatel... Místo toho prostě jen zastává Výhradně Hodnotná Stanoviska a píše o tom na Facebook.

Takže:

- dvakrát nebo třikrát do roka napíše, jak tu chybí Václav Havel
- pravidelně se rozhořčí nad Babišem
- pravidelně píše, jak se obává o osud demokracie, a tagne u toho Erika Taberyho
- pravidelně se připojí k _teď-už-ale-opravdovému hnutí_, co změní politiku z té hrozné komerční na tu správnou, občanskou
- píše o svých ctnostech: přispívá na zvířecí útulky, kupuje jen potraviny "ne od Babiše", čte knihy (ale jen ty hodnotné) a časopisy ("jen Respekt a Deník N"), chodí do artových kin na hodnotné filmy atd. (Neznamená to, že to fakt dělá, ale píše o tom.)
- ze všech jeho postů je cítit pomrkávání "sledujte, vím, co je SPRÁVNÉ!" (ano, dokáže pomrkávat i caps lockem!)
- aby nebyl za Dušína, tak občas napíše nějaký hrozný hřích a nazve ho "guilty pleasure" (třeba že si mezi generačními romány zahřešil a přečetl si něco ne tak vážného, namátkou Dekameron)
- když náhodou někdy zabrousí do reality a pochopí ji, hned si to jde zkorigovat a uvede to slovy _unpopular opinion_.

To není ani lepšolidství, to je takové zvláštní lezení lepšolidem do zadku, jako když chce třídní ňouma patřit k třídním borcům a furt se jim lísá... 

Má to nějaký název?