---
title: Odpustky
tags: [pátek, pitomci, ekologie]
twimage: /img/odpustky.jpg
---

![cover](/img/odpustky.jpg)

Jan Palaščák vytvořil další virtuální měnu. Jestli tohle nestačí jako důvod pro potrestání, tak nevím, co už...

Ne, promiňte. Virtuální měny jsou dobrá adrenalinová jízda pro lidi s dostatkem prostředků, ale bohužel jejich podstata, kdy si může každý založit další svoji měnu, vede k - no, však víte. Naštěstí funguje něco jako trh, takže jich většina pomře, část bude živořit (řekl tu někdo slova _"prohlížeč Opera"_?), a jen pár bude fungovat. K čemu, to zatím nevíme, ale k běžnému placení to moc nebude.

Promiňte, to taky není to podstatné. Podstatné je, že Palaščák vymyslel [_zelenou_ virtuální měnu](https://forbes.cz/cech-vytvoril-novou-virtualni-menu-smazete-s-ni-svou-uhlikovou-stopu/)! No fakt! Krytou - tramtadadá - oxidem uhličitým, druhým nejhorším plynem ve vesmíru po Cyklonu B.

A teď se držte, přichází jízda, namazaná citátama: _Vytvořil virtuální měnu CO2IN, která je kryta evropskými emisními povolenkami. Nákupem měny stahují uživatelé povolenky z trhu. Díky tomu jich méně zbude na továrny a elektrárny a jejich koupě je vyjde dráže. To by je ve výsledku mělo motivovat k rychlejšímu přechodu na udržitelnější technologie. Uživatelé aplikace tak nepřímo omezují vypouštění skleníkových plynů do ovzduší._

Leda hovno, milí zlatí, jen si kupujete odpustky za svůj hřích uhlíkové stopy. Úplně normální odpustek podle toho, jak moc jste hřešili: _Aplikace zároveň umožňuje spočítat si svoji uhlíkovou stopu a nakoupit si přesně takové množství CO2INů, abyste ji smazali. Nová virtuální měna by mohla také sloužit jako platidlo, které se dá využít podobně jako kryptoměny._

Takže se nebude těžit, OK. Místo získávání unikátnosti tím, že hledáte něco, čeho je málo, použijí emisní povolenky: _Pořízením každé stovky CO2INů uživatel stáhne z trhu jednu povolenku a zamezí vypuštění tuny skleníkových plynů do ovzduší._

A pak ještě v článku pro zichr zopakují tu kravinu ze začátku, to kdybyste ji přehlídli: _Jak už bylo řečeno, čím víc CO2INů si uživatelé pořídí, tím víc poroste cena jedné povolenky, což by mělo továrny a elektrárny motivovat, aby modernizovaly své provozy._

No to, kurva, ani omylem! Když takhle uvažuje zelený khmér či jiný Klim-Ir Sen, nemůžu se mu divit. Oběti ideologií vždy věří víc tomu, čemu věří, než realitě. Ale podnikatel?

Schválně, představme si elektrárny. Máme fosilní, jaderné, vodní, větrné, sluneční atd. Fosilní něco pálí, těch se tedy povolenky týkají. Dejme tomu, že se tahle halucinace stane skutkem a opravdu CO2IN způsobí nějaké významnější zvýšení ceny povolenek. Co se stane pak? Fosilní elektrárny omezí výrobu a/nebo zdraží produkt. To je okamžitá reakce. Některé možná opravdu modernizují, ale to není hned, to není jako přepnout přepínač _Hodně emisí - Málo emisí_.

_Aha_, pravil mi follower, _tady to je! Budou vyrábět dráž, což sníží jejich konkurenceschopnost!_ Má pravdu, hoch bystrý, ale [mýlí se](https://twitter.com/_dr4k3/status/1412756333338759170) v tom, že elektrárna "nemůže zdražit". Může. Odběratelé začnou preferovat levnější zdroje, ale ty nepokryjí spotřebu, takže nakonec budou muset nakupovat i od dražších. Což povede k čemu? No ke zvýšení celkové ceny pro odběratele. Drahé odpojit nelze - jakmile by se odpojily, nastal by nedostatek energie a její cena by vystřelila tak vysoko, že byste přemýšleli, jestli si nabijete notebook nebo ohřejete jídlo.

Druhá možnost je, že se provozovateli fosilní elektrárny se zvednutou cenou přestane byznys vyplácet a zavře krám. Jupí, hosana, zlý elektrobaron padl, sláva! A kde se vezme ta energie, co najednou na trhu chybí? No, postaví se přeci nová elektrárna. Jaderná to nebude, to by si ekoakti rozmlátili prstíky o klávesnice, další přehradu nemáme kam vmáčknout, solární by šly, ale nebylo by místo pro řepku, větrné jsou tu docela pofiderní, tak vám nevím, no. Anebo bude potřeba šetřit! Továrny modernizují své provozy, čímž sníží spotřebu energie a zvýší výrobu atd. To tak hezky vypadá na letáku, ale hůř se to udělá. Celý problém se posunul o úroveň dál, a snad ještě máme v živé paměti, jak snadno velký výrobce zvedne kotvy a přesune výrobu jinam, když je k tomu donucen. Srdce levice se teď tetelí blahem: zlý kapitalismus je poražen, lidé jsou osvobozeni od okovů otrocké práce v montovnách, a teď se konečně budou moci svobodně nadechnout a... No, a co budou dělat? Mě se neptejte, ptejte se levice. ;)

A když už se budete ptát, tak se ptejte, kterou že technologii zvolí. Která technologie umožní instantně nahradit fosilní zdroje, rychle postavit elektrárnu s dostatečným výkonem a dodávat stejně levně?

Realita je taková, že emisní povolenky mají možná nějaký částečný vliv na modernizaci, zato mají obrovský vliv na ceny. Modernizace nejde tak rychle, jak se čeká, jaderná elektrárna, což je v současnosti jediný známý spolehlivý a snadno řiditelný zdroj energie s dostatečně velkou hustotou a bez vypouštění plynů, je běh na dlouhou trať s ekonácky za zády, a pokud se povolenky rozšíří na další obory, čeká nás energetická chudoba, což je proponentům zelenosti nejen jedno, ale dokonce libo, protože _oni nepotřebují zpotřebovávat, tak vy ani ne, jinak umře tuleň!_

Každopádně: Energie zdraží, ale jestli to nějak pomůže vašemu vnitřnímu klidu, tak to můžete uspíšit a _vykoupit se z hříchu_. Ta paralela s odpustky je naprosto evidentní. Protože, jak praví Forbes: _V praxi to může vypadat třeba tak, že pojedete vlakem do Berlína, za virtuální měnu si koupíte lístek, zároveň jejím prostřednictvím vymažete svou uhlíkovou stopu z cesty a v Berlíně si s ní objednáte pivo._

Takže vy pojedete elektrickým vlakem a zaplatíte za to, že někdo jiný tu elektřinu bude muset vyrobit dráž, nebo ji vyrobí míň, ale **vy budete mít u stánku s Currywurstem čisté svědomí**?! Tak to sorry, to jste jen ubohé pokrytecké píče!