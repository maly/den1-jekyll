---
title: Dělalo se to tak vždycky
tags: [středa, inovace]
twimage: /img/delalo.jpg
---

![cover](/img/delalo.jpg)

### Dělalo se to tak vždycky production

#### featuring

### To je to takovej problém?

Musel jsem na to použít úplně velký písmena, jak to je blbý.

"Dělalo se to tak vždycky" je dvojnásob vtipný u nějaký věci, co se tak dělala před čtyřiceti lety, zatímco venku proběhly dvě technické a jedna průmyslová revoluce. Malej techničák třeba. Nyní "potvrzení o tom, že jste uposlechli nařízení a vozíte s sebou redundantní plastovou kartičku". Ale "dělalo se to tak vždycky" - tak jako co s tím máš problém?

_To je takovej problém, že s sebou vozíš malej techničák?_ je z rodu argumentů... nevím jakých, asi denunciačních. Klasickej vzor, kdy se udělá "jako že problém" z nějakého banálního technického detailu, na ten se celá věc zredukuje a dotyčný se označí tak, že má problém s banální technikálií. 

_No jo, zas mají čecháčci problém s tím, že musej..._

- vozit techničák
- absolvovat sčítání
- posunout hodiny
- atd.

Kdo protestuje, ten je _mešuge_, protože kdo by měl problém s tím dvakrát ročně šoupnout hodiny, mít v kapse kartičku nebo vyplnit formulář...

A tenhle hastroš se pak slavně vyvrací: Hodinama se šoupe častěji, protože se předcházejí (to nevíš, ty tupče?!), v kapse beztak nosíš desítky dalších kartiček (mamlasi!) a formuláře vyplňuješ na webu obden (idiote!) Oponent se buď brání, a už nikdo neřeší, o co mu vlastně jde, ale jestli je líný šoupnout hodiny. Pokud se nepustí do obrany, je diskuse u konce, protože kdo by diskutoval s někým, kdo je líný posunout hodiny, nota bene když je to jen dvakrát do roka.