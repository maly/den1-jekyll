---
title: Vrah
tags: [pátek, svět]
twimage: /img/vrah.jpg
---

![cover](/img/vrah.jpg)

Je pátého března? Je.

V tento den, deset minut před desátou dopolední, v roce 1953, tedy před 68 lety, zemřel Džugašvili, známý jako Stalin.

Masový vrah a tyran, za života oslavován i proklínán, dodneška proklínán i oslavován!

Sviňák, který udělal z Ruska Sovětský svaz tím, že vzal to nejhorší z nátury ruského mužika, od neúcty k životu po imperiální sebevědomí, a přimíchal k tomu průmysl. Stvořil ho komunismus, a jemu pak sloužil, když si ho předtím pozměnil.

Urychlil proměnu Ruska v industriální zemi. Co jinde trvalo desítky let, během nichž se vyvíjel nejen průmysl, ale i společnost, to Stalin protlačil silou a prací otroků.

Jeho dědictví je patrné i těch skoro 70 let po jeho smrti.

Pokud chcete lehčí připomenutí, dejte si [Ztrratili jsme Stalina](https://www.csfd.cz/film/441489-ztratili-jsme-stalina/prehled/), jestli chcete těžší, ale komplexnější film, dejte si Passerova výborného [Stalina](https://www.csfd.cz/film/7161-stalin/prehled/).