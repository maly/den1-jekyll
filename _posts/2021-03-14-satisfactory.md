---
title: Satisfactory
tags: [neděle, hry]
twimage: /img/satisfactory.jpg
---

![cover](/img/satisfactory.jpg)

I can get more satisfaction...

Je to jako Factorio. Jen ve 3D. Fabriky můžou stát na sobě, protože máte k dispozici systém základů a zdí.

Vadí mi tam některé věci. Uhelná sloj, kde radar pípá, ale uhlí nevidět. Ale zas se pěkně kácejí stromy. Udělal jsem si hezkou základnu u jezera a vyrážím na dobyvačné výpravy za novými zdroji, a jak mám nový zdroj, třeba teď ten ostrov s rudou, tak natahám vedení, postavím nové elektrárny, vymyslím dopravu...

A je to můj velký relax, Z programování jsem vyšťavený, ze všeho jsem unavený, stále poslouchám odevšad, jak se věci dějí špatně. Musím zůstat trochu optimistický. Ale musím na to brát sílu.

Nejhorší je, když už nemám ani sílu brát sílu.

Když mě doběhne marnost.

Zatím pomáhá Satisfactory. Snad překlene pár dní, a příští týden zase začnu programovat.