---
title: Hyeny
tags: [sobota, společnost, idioti, svině]
twimage: /img/hyeny.jpg
---

![cover](/img/hyeny.jpg)

Žebříček hyenismu s přehledem vedou ezopíče, ezokokoti, ezoléčitelé a další verbež, která (pro)dává falešnou naději trpícím a zoufalým a tváří se, že to dělá pro jejich dobro.

Daleko za sebou nechávají ty, co okrádají oběti nehod, bulvární novináře, lichváře a filcky...

_[Jeden přiklad](http://www.lecitelbioenergii.cz/) za všechny: "Léčím všechny bolesti a nemoci, včetně rakoviny."_

Kdo vám slibuje, že vám zázračně zachrání tatínka v terminálním stádiu, že zvrátí infaustní prognózu tím, že mu pošle energii, nebo že se s ním spojí potom, až tatínek odejde, a zeptá se ho, jak se má a jestli nechce něco vzkázat, tak je všivák.

Jestli za to vezme i peníze, je to všivák zlodějskej, a patří před soud.

No a aby toho nebylo dosti, tak v pekle mají speciální oddělení pro _lidičky_, který furt nevěděli, co si počít se svým životem, nepomáhalo jim ani New Age, ani holotropní dýchání, ani Čtrnáct Tibeťanů, až ve svých zralých třiadvaceti letech dojeli do jižní Ameriky, tam je šaman nalil ayahuascou (protože to je teď nejvíc v módě a ketamin nebo LSD jsou příliš "chemie" a příliš "západní"), jim v tu chvíli došlo, co je život a jak se má žít, a od té chvíle se cítí oprávněni udělovat kdekomu blahosklonné rady na požádání, zejména v oblasti psychologie, osobního rozvoje a medicíny, a to z pozice člověka, který "ví, jak to je, protože prozřel". Aniž by si byť na půl sekundy uvědomili, že jestli z toho mají nějaké duchovní prožitky, tak to jsou prožitky určené PRO NĚ!

_Zde bych mohl zmínit pana Chryzantéma, který se tak rozvibroval, až to [stálo život jeho holku](https://www.facebook.com/100000168966089/posts/1495690110446607/). Srazil ji vlak. Moc dobře si to pamatuju, tím vlakem k nám jela návštěva, tak jsme dvě hodiny tvrdli na nádraží. Pan Chryzantém na její FB napsal post, že je mrtvá, a v diskusi pak nakládal, jak to jen ezovšivák dokáže: "věděla velmi dobře, kam jde, že smrtí nic nekončí, ale vlastně začíná ten opravdový život..." Však si tam počtěte v diskusi._

Obzvlášť rezatejma vidlema pak belzebub bude píchat do prdele všechny, co těmhle lidičkám dávají prostor v médiích!

Konec hlášení.