---
title: Funguje to
tags: [pondělí, dezinformace]
twimage: /img/funguje.jpg
---

![cover](/img/funguje.jpg)

Můj [článek na Infu](https://www.info.cz/nazory/virus-dezinformace) funguje.

Jak to poznám? Jednoduše: potrefení to odmítají s tím, že to je dezinformace a manipulace. Je to logická reakce, kterou jsem popisoval: na "symetrické" metody odpoví dezinformátoři klasickým způsobem, totiž nařknou oponenta z toho, co dělají sami. A samozřejmě v dobré víře, protože mají pocit, že byli nařknuti oponentem z toho, co oponent dělá.

Což je skvělá ukázka toho, jak jsou symetrické metody neúčinné. Pokud chcete bojovat s fake news, nemůžete ukazovat, jak jsou "fake", protože obratem oponenti udělají totéž: nařknou vás ze šíření fake news. Demaskujete propagandu? Propagandisti vás obratem obviní ze šíření kontrapropagandy.

- "Ty jsi blbej!"
- "Ne, ty jsi blbej!"

Nemáte pravdu! - Lžete, to vy nemáte pravdu!

Bylo by skvělé, kdyby si to uvědomili šiřitelé světla... Ale obávám se, že to nepůjde.

Můžete si to aplikovat jakkoli, a pokud vás teď zrovna nenapadá, na co to aplikovat, tak co takhle na antiBabiše? Ukazovat, kolikrát a v čem všem Babiš lže a manipuluje je sice správné, má to tak být, ale není na místě očekávat, že to kohokoli přesvědčí. Babišův příznivec totiž vezme podobné informace jako "důkaz, že jdou po Babišovi, protože to dělá dobře". Z jejich pohledu jste vy ti "zlí temní propagandisti", co se snaží torpédovat skvělou práci vlády.

Počty mrtvých? Však za ně může opozice!

Propad ekonomiky? Sabotáž Babišových odpůrců, opozice překrucuje...

Ne, zcela vážně: "seznamem pravdy" propagandu neporazíte. Ale můžete to zkoušet dál, jestli máte pocit, že vám to pomáhá.