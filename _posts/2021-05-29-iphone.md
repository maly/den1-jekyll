---
title: iPhone
tags: [sobota, vývoj, gazetisto]
twimage: /img/iphone.jpg
---

![cover](/img/iphone.jpg)

Vyvíjím Gazetisto, vymýšlím featůry a poslouchám furt dokola:

- "A jak si ten podcast přidám do Apple Podcast?"
- "A půjde tam zaplatit přes Apple Pay?"
- "A jak to bude fungovat se Safari na iOS?"
- "A jak to bude s těma mailama na iOS?"

Nevím, kurník, _nevím!_ Vypadám snad jako člověk, co dá 30 tisíc za iPhone, když má za 15 tři roky starej telefon, s nímž je extrémně spokojenej, druhdy vlajkovou loď proskribovaného výrobce, s velkou pamětí, skvělou kamerou, se čtečkou otisků, s fakt velkou baterkou, co vydrží dva dny, a spoustou dalších věcí, co novej iPhone nemá? No nevypadám...

Ale co už. Chcete to, máte to mít, tak do toho půjdu. Budu to muset chvíli asi používat, a to mi trošku vadí. Zkoušel jsem to kdysi, moc jsme si nesedli, ale holt to musím používat, abych věděl, na co že se mě to ptají. Jsem fakt zvědavý. Aplikací se moc nebojím, však většina z nich jsou pro oba telefony. Authenticator a podobné klíčové věci snad taky půjdou nějak překlopit. Co budou dělat bankovní aplikace bez čtečky otisků, to netuším, ale uvidím.

Nelitujte mě, sám si za to můžu! Co by člověk neudělal... pro placený obsah!