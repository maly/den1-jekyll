---
title: Invaze
tags: [středa, společnost, politika]
twimage: /img/invaze.jpg
---

![cover](/img/invaze.jpg)

Jistě jste si včimli, že poslední týden probíhá invaze mimozemšťanů. Nejen že na obloze visí obří mimozemské kosmické koráby, ale také se každou celou hodinu objevuje na nebi obří nápis TOTO JE INVAZE MIMOZEMŠŤANŮ. NEPROPADEJTE PANICE. ZEMĚ BUDE ZNIČENA.

Naštěstí jsme v dobrých rukou a čelní představitelé vědí, co mají dělat.

Babiš: "Já za to nemůžu, za to může opozice. A Kalousek. A Piráti, co žalují v Bruselu, že Babiš něco... My zme nic neudělali! Se zeptejte Kalouzka!"

Kalousek: "Pane premiére, to je jenom a pouze vaše vina!"

Topolánek: "Kurva, Andreji, nekňuč a chovej se jako chlap, ty kokote!"

Hamáček: "My jsme na to upozorňovali, je to závažná věc, ale vláda nás neposlouchala."

Blatný: "Lidé se musí začít chovat zodpovědně a házet po lodích mimozemšťanů kamení. V novém nařízení navrhuju povinnost, že každý občan bude muset mít v kapse dva valouny nebo dlažební kostku, štěrk není dostatečný!"

Dufek: "Nesouhlasíme s oznámenou likvidací průmyslu mimozemšťany!"

Zeman: "Blöööö blöööö blöööö."

Ovčáček: "Pan prezident důrazně odsuzuje invazi a všechny, kdo jí napomáhají, v čele s Bakalou a novináři! Modleme se a naplňme svá srdce křesťanskou láskou i k našim nepřátelům."

Fiala: "Opakovaně jsme vyzývali opozici, aby s námi jednala o vzniklé situaci, představili jsme společně návrh pro zřízení Komise pro Legalizaci a Integraci Teroristických Organismů a jejich Rehabilitaci a Inkluzi ve Společnosti a premiér Babiš namísto toho, aby přinesl jasná řešení, k čemuž jsme ho vyzývali, jedná s komunisty o nějakém kočkopsu. Já opakovaně deklaruju, že jsme připraveni okamžitě začít pracovat na návrhu plánu, který bychom předložili. Přestaňme strkat hlavu do písku! ODS opakovaně přicházela s vlastními návrhy a také jsme kladli otázky!"

Pekarová Adamová: "TOP09 dlouhodobě podporuje spolupráci na široké evropské bázi, zcela v duchu odkazu Václava Havla a T. G. M. Máme zato, že tento étos se z naší politiky vytratil. Jsme připraveni zvolit i extrémní řešení a v krajním případě třeba i iniciovat jednání o mimořádném svolání Poslanecké sněmovny!"

Minář: "Jsem téměř rozhodnut, že pokud nasbíráme do podzimu 500.000 podpisů, tak zvážím, že proti tomu něco podniknu."

Mynář: "Do toho vám nic není, je to naprosto legální. Že přistávají v Lánech? To není pravda."

A2larm: "Mimozemšťané nejsou problém! Kdy už skončí tahle přezíravost bílého muže vůči všemu, na co není zvyklý? Musíme s tím něco udělat hned a svrhnout kapitalismus, invaze mimozemšťanů je nejlepší příležitost!"

Hospodářské noviny: "Pojďme se podívat na invazi z hlediska dopadů na makroekonomické ukazatele. Oslovili jsme šestnáct bankovních analytiků, tři exministry a Tomáše Sedláčka. Jejich odpovědi najdete za paywallem."

Blesk: "Invaze pokračuje. Prohlédněte si album nejvíc sexy mimozemšťanek!"

Sputnik: "My vám to říkali! V Rusku žádní mimozemšťané nejsou."

Csáková: "Vláda vám lže, žádní mimozemšťané neexistují, teda kromě těch z Plejád. Na nebi nevidíte létající talíře, to tam promítá NASA a FBI! Nenechte se ohlupovat a dělejte vše tak jako předtím."