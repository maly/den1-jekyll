---
title: Neděle
tags: [sobota, já]
twimage: /img/nedele.jpg
---

![cover](/img/nedele.jpg)

Článek o neděli v sobotu? Proč ne, vždycky jsem byl rebel a žil jsem na hraně... ;)

Víkend je dobrá věc, nebýt nedělního odpoledne. To je ještě horší než pondělní ráno.

Pondělní ráno je protivné jak činže, ale má jasnou strukturu. Musíte vstát a jít do práce. Ale nedělní odpoledne, to je ryzí peklo.

Popisoval to už Douglas Adams, nazýval to _dlouhý temný čas svačiny duše_ a naprosto přesně trefil. Je neděle, čtvrtá hodina odpoledne, a co teď? Za chvíli bude sedm, člověk už aby večeřel a připravoval se na hrůzné pondělí. Na to, abyste něco začali dělat, je to málo času. Ještě byste se do toho zabrali, pak byste přetáhli, a akorát by vás štvalo, že už musíte končit a zítra jdete do práce...

Na to, abyste nedělali vůbec nic, to je zase hodně. Tři hodiny nic nedělat, to je fakt moc.

Prostě strašlivá nanicovatá doba, kterou musíte nějak překlepat, i kdybyste se měli plonckat od ničeho k ničemu. 

Zkrátka něco jako únor.

Tak si dejte zítra bacha, a pamatujte: Můžete zkusit zatelefonovat Iljovi Hurníkovi!

<div>{%- include extensions/youtube.html id='XgSaPk8o2W0' -%}</div>