---
title: Zbytečný
tags: [pondělí, politika, společnost, svině]
twimage: /img/zbytecny.jpg
---

![cover](/img/zbytecny.jpg)

Zabývat se tím, co říká, dělá a představuje inženýr Zeman, t.č. zastávající formálně funkci prezidenta České republiky, je zbytečné.

Je to zbytečné jako zabývat se faktem, že kohout kokrhá.

Že ráno vychází Slunce a večer zapadá.

Že Měsíc někdy svítí, někdy ne.

Že komunisti lžou a socani kradou.

Že konzervativci brání svět, jaký existoval jen v jejich romantických představách.

Že ekologičtí aktivisté nechtějí pomoct planetě, ale potrestat lidstvo.

Že Rusko lže, a to, co tvrdí, že dělají ostatní, dělá hlavně samo.

Že po hodech přijdou vrhy.

Že prázdný sud nejvíc duní.

_Co nemožno změniti, to nutno snášeti._ Nám to bude snášeti ještě [jeden rok a 251 dní](https://www.zemancountdown.cz/). Nekažme si je zbytečně víc, než je to nutné. Nechme ho dohnít v zapomnění a bez pozornosti. Slibme si: Už ani jeden otvírák o tom, že zas někoho urážel a užíval si to. To víme, to není překvapivé a není to ani něco, čím bychom se měli zabývat. Jo?